<!DOCTYPE html>
<html lang="hu">
<head>
    <link rel="stylesheet" href="kartya.css">
    <meta charset="UTF-8">
    <meta name="viewport" content="width=device-width, initial-scale=1.0">
    <title>Az ördög bibliája</title>
</head>
<body>
    <div class= "barna"><h1> <center>Kártyák</center></h1>
    <h3><center>Az ördög bibliája</center></h3></div>
    
<h3 class="narancs"><em>A magyar kártya</em> </h3>
<p class="jobbra"> Színek: piros, zöld, makk, tök
<br> <u>Figurák:</u>  IIV, IIIV, IX, X, alsó, felső, király, ász</p> 
<h4 class="narancs"><em>Kiket ábrázolnak a magyar kártya lapjai?</em> </h4>
Ha már "magyar" kártyáról beszélünk, elvárnánk, hogy híres magyar egyéniségek  
legyenek a lapokon. Azonban Tell Vilmos, Reding Itel, Geszler Hermann, Stüszi 
vadász és a többiek nevét sem a magyar  történelemből, sem a magyar irodalomból 
nem ismerjük. Akkor viszont kik ezek az  érdekes nevű és ábrázatú egyének?
<br> 
<b>Friedrich Schiller</b>  híres német író volt, aki a 18. század végén és a 19. elején 
élt. Az ő  drámájából ismerhetjük meg Tell Vilmos életét.. Tell Vilmos híres 
svájci szabadsághős volt, akiről az a  legenda járta, hogy 100 méterről nyíllal 
keresztüllőtte a fia fején levő almát,  a második nyílvesszője pedig 
kirobbantotta a svájci függetlenségi háborút.  Schiller Tell Vilmos című 
drámájában szerepel az összes alak <em>(Tell Vilmos,  Reding Itel, Geszler Hermann, 
Stüszi vadász, Kuoni pásztor, Harras Rudolf,  Rudenz Ulrik, Fürst Walter)</em> , akik 
a magyar kártya lapjain találhatók, tehát  mindannyian szabadsághősök voltak.
<br>  
Ez a német sorozatjelű, svájci alakokat ábrázoló kártyatípus a 19. század  
közepétől honosodott meg az Osztrák-Magyar Monarchia területén, és kiszorította  
elődjét, a soproni-képes "magyar" kártyát. És hogy miért éppen ezeket az  
alakokat festették az egyes lapokra? Ennek az az oka, hogy Schiller drámája a  
19. század elején a Habsburg-ellenesség jelképévé vált, tehát az osztrákok ellen 
 forrongó Magyarországon nagyon népszerűek voltak ezek a hősök.

 <h3 class="narancs"><em>A francia kártya</em> </h3>
    <p class="jobbra"> Színek: káró, kör, treff, pikk
 <br> <u>Figurák:</u>  2, 3, 4, 5, 6, 7, 8, 9, 10, bubi, dáma, király, ász</p> 
<h4 class="narancs"><em>Történet</em></h4> 
A világon sokfelé népszerű játék a kártya, főként a francia. Ráth-Végh István 
kártyatörténeti könyvében azt olvashatjuk, hogy a kártyajáték feltalálása 
Gringonneur, 15. századbeli francia festő nevéhez fűződik. Úgy  hírlik, hogy ő 
eszelte ki a figurákat is, mégpedig azzal a céllal, hogy  elszórakoztassa VI. 
Károly francia királyt. Ám a király köztudottan elmebeteg  volt, és hogy az ő 
használatára készült volna az első pakli, az csupán  történelmi anekdota.A Csing 
Ce-tung-féle kínai lexikon szerint 3000 esztendővel ezelőtt, Senn-Ho  császár 
uralkodása idején eszelték ki a mai kártya elődjét egy udvarhölgy  
szórakoztatására. Más adatok szerint India vagy Perzsia volt a születési helye.  
Mindenesetre az tény, hogy keleti eredetű, jelképes játék, terjesztésében pedig  
valószínűleg az arabok játszottak szerepet.  A színsor eredetén sok tudós törte 
már a fejét, de csak a találgatásokig  jutottak el. A legtöbb valószínűsége 
annak az elméletnek van, amely szerint a  színek háborús értelműek. 
A <b>kőr</b>  (coeur) - vagyis a szív - a bátorság jelképe  volt, a harcos katonát 
jelentette. A <b>pikk</b>  (pique) a régi lándzsa ásószerű  végződését akarta ábrázolni, 
a <b>káró</b>  (carreau) pedig annak a súlyos dárdának a  négyszögletes vasvége volt, 
amelyet a lőpor feltalálása előtt hajítógépből  zúdítottak az ellenségre. Végül 
a <b>treff</b>  (trefle), vagyis lóhere, arra a  takarmányra utalt, amely nélkül a 
lovasság nem tudott háborúskodni. Tehát ha  maga a kártya nem is, a színei 
francia eredetűek.
</body>
</html>